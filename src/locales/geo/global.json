{
  "headline": {
    "tradepolicy": "სავაჭრო პოლიტიკა",
    "career": "კარიერა",
    "installment": "განვადება",
    "tradein": "გაცვლა"
  },
  "header": {
    "navigation": "ნავიგაცია",
    "profile": "პროფილი",
    "enter": "შესვლა",
    "cart": "კალათა",
    "search": "ძიება"
  },
  "modals": {
    "success": "წარმატებული ავტორიზაცია",
    "authentication": " ავტორიზაცია",
    "email": " ელ-ფოსტა",
    "password": " პაროლი",
    "registration": " რეგისტრაცია",
    "name": " სახელი",
    "surname": " გვარი",
    "repeatPassword": " გაიმეორეთ პაროლი",
    "phoneNumber": " ტელეფონის ნომერი",
    "okey": " კარგი",
    "hello": "გამარჯობა"
  },
  "footer": {
    "follow": " გამოგვყევი",
    "contact": " კონტაქტი",
    "about": " ჩვენს შესახებ"
  },
  "sliderNames": {
    "smartphones": " სმარტფონები",
    "audio": " აუდიო",
    "tabs": " ტაბები ",
    "saleProduct": "ფასდაკლებული პროდუქტები",
    "similarProducts": "მსგავსი პროდუქტები"
  },
  "navigation": {
    "findHere": "იქნებ აქაც იპოვო?"
  },
  "product": {
    "main": "მთავარი",
    "buy": "ყიდვა",
    "addToCart": "დამატება",
    "filteredProductNotFound": "გაფილტრული პროდუქტი ვერ მოიძებნა"
  },
  "input": {
    "fillInput": " გამარჯობა,გთხოვთ შეიყვანოთ მისამართის ველი!",
    "submit": "დადასტურება",
    "successfulPayment": "წარმატებული გადახდა!"
  },
  "profile": {
    "purchases": "შეკვეთები",
    "wishlist": "ვიშლისტი",
    "exit": "გამოსვლა",
    "update": "განახლება",
    "profileUpdate": " პროფილის რედაქტირება",
    "whantExit": "გსურთ გამოსვლა?"
  },
  "purchases": {
    "currentOrders": "მიმდინარე შეკვეთები",
    "toalPrice": "სულ გადასახდელია",
    "totalItems": "ნივთების რაოდენობა",
    "startSearching": "დაიწყე ძებნა"
  },
  "cart": {
    "inYourCart": "შენს კალათაში",
    "item": "ნივთია",
    "toBePaid": "გადასახდელი თანხა"
  },
  "career": {
    "text1": "კარიერა",
    "text2": "კარიერა ზუმერში",
    "text3": "ჩვენი განვითარების ისტორია:",
    "text4": "ზუმერის ისტორია ერთადერთი ფილიალით 2009 წელს დაიწყო. მაშინ ზუმერს მხოლოდ საბითუმო ვაჭრობის მიმართულება ჰქონდა, დიდი იმედები და უფრო დიადი გეგმები.",
    "text5": "დღეს საქართველოს მასშტაბით 18 ფილიალს და ყველაზე მსხვილ B2C პლატფორმას ვაერთიანებთ. ტექნოლოგიური პროგრესის ნათელი მხარეების, ცნობისმოყვარეობის ძალის და სულსწრაფობის გვჯერა.",
    "text6": "უკვე 14 წელია ტექნიკას ჩავკირკიტებთ, ახალ გაჯეტებთან ვურთიერთობთ და ტექნოლოგიების ყველაზე აუთვისებელ სივრცეებსაც ვიკვლევთ.",
    "text7": "მისია უცვლელია - გვინდა, ადამიანებს სიახლეებთან ფეხის აწყობასა და ტექნიკის მოშინაურებაში დავეხმაროთ. .",
    "text8": "შენი განვითარების ისტორია:",
    "text9": "ტექნიკას და ტექნიკის უსაზღვრო შესაძლებლობებსაც ხომ ადამიანები ქმნიან? ამიტომ, პირველ რიგში, ადამიანებისა და მათი შესაძლებლობების გვწამს. ვაფასებთ და წავახალისებთ ყველა იდეას, ინიციატივასა თუ აზრს, რომელიც პოზიტიური ცვლილებებისკენ გვიბიძგებს.",
    "text10": "განვითარებისაკენ სწრაფვა, სისწრაფე და სილაღე, ჩანაფიქრების მყისვე განხორციელება თუ გახასიათებს - ბევრი საერთო გვქონია.",
    "text11": "გპირდებით, შენს პროფესიულ და პიროვნულ განვითარებაზე ვიზრუნებთ - ტრენინგებზე მიდგება საქმე, გუნდის შიდა აქტივობებზე, ყოველდღიურ საქმიანობასა თუ ურთიერთობებზე.",
    "text12": "სწორედ აქ დაგხვდება ის სტაბილური, მრავალფეროვანი და საინტერესო სამუშაო გარემო, რომელსაც ასე გულმოდგინედ ეძებ.",
    "text13": "ზუმერში აქტიური ვაკანსიები",
    "text14": "ხშირად დასმული კითხვები:",
    "text15": "როგორი ანაზღაურებაა ზუმერში?",
    "text16": "ანაზღაურება განსხვავებულ ფაქტორებზეა დამოკიდებული, მათ შორის პოზიციის შინაარსსა და კანდიდატის კვალიფიკაციაზე. თუმცა, გაგიმხელთ, რომ საქართველოს ბაზარზე პირობებიც საკმაოდ მიმზიდველი გვაქვს.",
    "text17": "რამდენად მოქნილია კომპანია სტუდენტებისთვის?",
    "text18": "გუნდში ძალიან ბევრი სტუდენტი გვყავს, ამიტომ, ზუმერელად გახდომით ბევრ ახალ მეგობარსაც შეიძენ. მუდმივად ვცდილობთ მათი პირველი სამსახური დასამახსოვრებელი და სასიამოვნო გამოცდილებად ვაქციოთ.",
    "text19": "რა გზებით ზრუნავს კომპანია თანამშრომლების განვითარებაზე?",
    "text20": "კარიერული განვითარების თანადაფინანსება: თუ გსურს მაგალითად, გრაფიკული დიზაინის კურსის გავლა, შესაძლებლობა გექნება, როგორც ზუმერის თანამშრომელმა, განსაკუთრებული ფასდაკლებით ისარგებლო. ინფორმაციული ტრენინგები ტექნიკის შესახებ: თანამედროვე ტექნოლოგიებსა და ტენდენციებში გასათვითცნობიერებლად ტექნიკას კიდევ უფრო ახლოს გაგაცნობთ. თანამშრომლების უკეთ გასაცნობად, შესაძლო გამოწვევების მარტივად დასაძლევად თუ საკუთარ თავთან მეტად ჩასაღრმავებლად, საინტერესო ტრენინგებსაც არ დავიშურებთ.",
    "text21": "როგორ გამოვაგზავნოთ CV/რეზიუმე ზუმერში?",
    "text22": "შენი CV/რეზიუმე ვაკანსიაში მითითებულ მეილზე გამოგვიგზავნე:"
  },
  "tradePolicy": {
    "text1": "სავაჭრო პოლიტიკა",
    "text2": "შპს ზუმერი ჯორჯიას სავაჭრო პოლიტიკა",
    "text3": "პრეამბულა",
    "text4": "წინამდებარე სავაჭრო პოლიტიკის დოკუმენტის მიზანია, განსაზღვროს შპს ზუმერი ჯორჯიასა (შემდგომში - ზუმერი) და მომხმარებლებს შორის სამართლებრივი ურთიერთობის საფუძვლები, ხელი შეუწყოს ზუმერსა და მომხმარებელებს შორის ურთიერთპატივისცემაზე დამყარებული ქცევის კულტურის განვითარებას, ასევე, პატივი სცეს მომხმარებლების ლეგიტიმურ მოლოდინს, რომ ზუმერთან ურთიერთობაში ისინი დაცული იქნებიან არაკანონიერი და უსამართლო მოპყრობისაგან.",
    "text5": "წინამდებარე სავაჭრო პოლიტიკა მოიცავს მომხმარებლებთან სარეწში გაფორმების ზოგად და დისტანციური საშუალებების გამოყენებითა და სარეწის გარეთ დადებული ხელშეკრულებების გაფორმების წესებს, რომლის სამართლებრივი საფუძვლები მოცემულია საქართველოს კანონმდებლობაში, მათ შორის, საქართველოს სამოქალაქო კოდექსში, მომხმარებლის უფლებების დაცვის შესახებ საქართველოს კანონში და სხვა ნორმატი",
    "text6": "ტერმინთა განმარტება",
    "text7": "წინამდებარე სავაჭრო პოლიტიკაში მოცემულ ტერმინებს აქვს შემდეგი მნიშვნელობა:",
    "text8": "“ვებ-გვერდი” - ნიშნავს www.zoommer.ge, რომლის მეშვეობითაც ხდება საქონლის გაყიდვა ან/და მომსახურების შეთავაზება/განხორციელება;",
    "text9": "საქონელი ნებისმიერი მოძრავი ნივთი, აგრეთვე მასში განთავსებული ან/და ციფრული ფორმით გავრცელებული ქონებრივი სიკეთე;",
    "text10": "“კომპანია“ ან “მოვაჭრე” - შპს “ზუმერი ჯორჯია” (იურიდიული მისამართი: თბილისი, ცაბაძის ქ. #8; ფაქტობრივი მისამართი: თბილისი, აკ. წერეთლის გამზ. #1; საიდენტიფიკაციო ნომერი: 202462717; ელ. ფოსტა: info@zoommer.ge; ტელ: 032 260 30 60), რომელიც რეგისტრირებულია საქართველოს კანონმდებლობის შესაბამისად და რომელსაც ეკუთვნის ვებ-გვერდი www.zoommer.ge;",
    "text11": "“მომხმარებელი” - ნებისმიერი ფიზიკური პირი, რომელიც იძენს ან შემდგომ იყენებს საქონელს უპირატესად პირადი მოხმარების მიზნით და არა სავაჭრო, სამეწარმეო, სახელობო ან სხვა პროფესიული საქმიანობის განსახორციელებლად როგორც სარეწში ან სარეწის გარეთ, ასევე ზუმერის ვებ-გვერდზე www.zoommer.ge რეგისტრაციის მეშვეობით;",
    "text12": "“მხარეები” - ნიშნავს ზუმერსა და მომხმარებელს;",
    "text13": "“დისტანციური ხელშეკრულება” ხელშეკრულება, რომელიც დადებულია ზუმერსა და მომხმარებელს შორის მხოლოდ დისტანციური კომუნიკაციის ერთი ან რამდენიმე საშუალების გამოყენებით, დისტანციური ნასყიდობის ან მომსახურების მიწოდების ორგანიზებული სქემის მეშვეობით და არ მოითხოვს მომხმარებლისა და მოვაჭრის ფიზიკურ თანაყოფობას. ამასთანავე, ხელშეკრულება დისტანციურ ხელშეკრულებად არ მიიჩნევა, თუ მომხმარებელი და ზუმერი ხელშეკრულების პირობებზე სარეწში შეთანხმდნენ და ხელშეკრულება დისტანციურად მხოლოდ ამის შემდეგ დაიდო;",
    "text14": "“პერსონალური მონაცემი” - ნებისმიერი ინფორმაცია, რომელიც უკავშირდება იდენტიფიცირებულ ან იდენტიფიცირებად ფიზიკურ პირს. პირი იდენტიფიცირებადია, როდესაც შესაძლებელია მისი იდენტიფიცირება პირდაპირ ან არაპირდაპირ, კერძოდ, საიდენტიფიკაციო ნომრით ან პირის მახასიათებელი ფიზიკური, ფიზიოლოგიური, ფსიქოლოგიური, ეკონომიკური, კულტურული ან სოციალური ნიშნებით;",
    "text15": "ხელშეკრულების გაფორმების ზოგადი წესები",
    "text16": "ზუმერის მიერ მომხმარებელს მიეწოდება სრული ინფორმაცია იმ საქონლის შესახებ, რომელზეც იგი გამოხატავს ინტერესს. ამისათვის, კომპანიის ტექნიკურ პერსონალს აქვს შესაბამისი კვალიფიკაცია და ცოდნა, რომ მომხმარებელს მიაწოდოს ინფორმაცია პროდუქტის მწარმოებლის, არსებითი მახასიათებლებისა და პარამეტრების შესახებ. ინფორმაციის მიწოდების გარდა, მას შემდეგ, რაც მომხმარებელი გამოხატავს სურვილს საქონლის შეძენის შესახებ, შესყიდული ნივთი ტექნიკური პერსონალის მიერ მომხმარებელთან ერთად დათვალიერდება და იგი თავდაპირველად შემოწმდება ვიზუალურ ხარვეზზე. მხოლოდ ამის შემდეგ, ხდება მომხმარებლის თანდასწრებით ნივთის ტესტირება, მისი შემოწმება ტექნიკურ გამართულობაზე.",
    "text17": "1. საქონლის მიწოდების ვადა",
    "text18": "ზუმერი ვალდებულია მომხმარებელს მიაწოდოს საქონელი დაყოვნების გარეშე, მაგრამ ხელშეკრულების დადებიდან არაუგვიანეს 14 სამუშაო დღისა, თუ ხელშეკრულებით სხვა რამ არ არის გათვალისწინებული და მომხმარებელი ამის თაობაზე ინფორმირებულია და თანახმაა. იმ შემთხვევაში, თუ ზუმერმა ვალდებულება ამ მუხლის პირველი პუნქტით დადგენილ ვადაში არ შეასრულა, მომხმარებელი უფლებამოსილია განუსაზღვროს ზუმერს გონივრული დამატებითი ვადა ვალდებულების შესასრულებლად. დამატებითი ვადის გასვლის შემდეგ, ვალდებულების შეუსრულებლობის შემთხვევაში, მომხმარებელს უფლება აქვს, უარი თქვას ხელშეკრულებაზე და მოითხოვოს ზიანის ანაზღაურება საქართველოს სამოქალაქო კანონმდებლობით დადგენილი წესით. ამ მუხლის მე-2 პუნქტით გათვალისწინებული დამატებითი ვადის განსაზღვრა სავალდებულო არ არის, თუ აშკარაა, რომ ამას არავითარი შედეგი არ ექნება, ან მომხმარებელმა ხელშეკრულების შესრულება საქონლის დროულად მიღებას დაუკავშირა. 4. თუ მომხმარებელს საქონელი იმის გამო არ მიეწოდება, რომ იგი ხელმისაწვდომი არ არის, ზუმერი ვალდებულია მომხმარებელს დაუყოვნებლივ აცნობოს ამის შესახებ.",
    "text19": "2. საქონლის მიწოდების ვალდებულება",
    "text20": "ზუმერი ვალდებულია გადასცეს მომხმარებელს ხელშეკრულებით გათვალისწინებული პირობების შესაბამისი საქონელი. საქონელი ხელშეკრულებით გათვალისწინებული პირობების შესაბამის საქონლად მიიჩნევა: ა) თუ იგი შეესაბამება ზუმერის მიერ მომხმარებლისთვის მიწოდებულ აღწერას და მას აქვს იგივე თვისებები, რომლებიც ზუმერის მიერ მომხმარებლისთვის წარდგენილ საქონლის ნიმუშს ჰქონდა; ბ) ზუმერის მიერ მომხმარებლისთვის მიწოდებული აღწერის არარსებობის შემთხვევაში, საქონელი ხელშეკრულებით გათვალისწინებული პირობების შესაბამის საქონლად მიიჩნევა, თუ იგი გამოსადეგია იმ მიზნისთვის, რომლის თაობაზედაც მომხმარებელმა ზუმერს ხელშეკრულების დადების დროს აცნობა და რომელსაც ზუმერი დაეთანხმა. გ) თუ მომხმარებელი ზუმერს არ აცნობებს იმ მიზნის თაობაზე, რომლისთვისაც მას სურს საქონლის გამოყენება, მაშინ საქონელი ხელშეკრულებით გათვალსიწნებული პირობების შესაბამისად მიიჩნევა, თუ იგი ვარგისია იმ მიზნით სარგებლობისთვის, რომლისთვისაც იგი ჩვეულებრივ გამოიყენება. თუ საქონლის ჩვეულებრივი გამოყენების მიზანი ვერ დგინდება, საქონელი ხელშეკრულებით გათვალისწინებული პირობების შესაბამის საქონლად მიიჩნევა, თუ მას აქვს ამ სახეობის საქონლის თვისებები და ფუნქციონირებს ისე, როგორც აღნიშნული სახეობის საქონელი, ამასთანავე, რისი გონივრული მოლოდინიც მომხმარებელს შეიძლებოდა ჰქონოდა საქონლის ბუნებიდან და იმ საჯარო განცხადებებიდან გამომდინარე, რომლებიც გააკეთა ზუმერმა, მწარმოებელმა, მისმა წარმომადგენელმა ან ბაზარზე განთავსებისთვის პასუხისმგებელმა სხვა პირმა, მათ შორის, რეკლამის ან/და ეტიკეტის საშუალებით. ზუმერის მიერ ან მისი პასუხისმგებლობით საქონლის არასწორად დამონტაჟების შედეგად წარმოქმნილი ნაკლი უთანაბრდება საქონლის ხელშეკრულებით გათვალისწინებულ პირობებთან შეუსაბამობას (ნაკლს), თუ საქონლის მონტაჟი ხელშეკრულების ნაწილი იყო. ეს წესი ვრცელდება აგრეთვე იმ საქონელზე, რომელიც მომხმარებელმა უნდა ააწყოს ან დაამონტაჟოს და რომელიც საქონლისთვის დართული ინსტრუქციის ნაკლოვანების გამო არასწორად აიწყო ან დამონტაჟდა. ამ მუხლის მიზნებისთვის საქონელი ნაკლის მქონე საქონლად არ მიიჩნევა, თუ ხელშეკრულების დადების მომენტში მომხმარებელმა იცოდა ან უნდა სცოდნოდა, რომ საქონელს ნაკლი ჰქონდა. ზუმერს არ დაეკისრება პასუხისმგებლობა საქონლის ან მომსახურების შესახებ საჯარო განცხადებისთვის, თუ: ა) მას არ ჰქონდა ან ვერ ექნებოდა ინფორმაცია ამ განცხადების შესახებ; ბ) ხელშეკრულების დადებამდე ამ განცხადებაში მოცემული ინფორმაცია შეიცვალა; გ) ეს განცხადება ვერ მოახდენდა გავლენას მომხმარებლის მიერ საქონლის ან მომსახურების შეძენაზე.",
    "text21": "3. მომხმარებლის უფლებები ნაკლის მქონე საქონლის მიწოდების შემთხვევაში",
    "text22": "იმ შემთხვევაში, თუ საქონელი ნაკლის მქონე აღმოჩნდა, მომხმარებელს უფლება აქვს, ზუმერს მოსთხოვოს ნაკლის აღმოფხვრა (საქონლის უსასყიდლოდ შეკეთება ან შეცვლა, ფასის შემცირება) ან გავიდეს ხელშეკრულებიდან. საქონლის შეკეთება და შეცვლა მომხმარებლის პირველი რიგის უფლებებია. მომხმარებელს უფლება აქვს, ზუმერს მოსთხოვოს საქონლის უსასყიდლოდ შეკეთება ან შეცვლა, გარდა იმ შემთხვევისა, როდესაც ეს, საქონლის ბუნებიდან გამომდინარე, შეუძლებელია ან არათანაზომიერ ან შეუსაბამოდ დიდ ხარჯს მოითხოვს. საქონელი შეკეთებული ან შეცვლილი უნდა იქნეს გონივრულ ვადაში, ისე, რომ მომხმარებელს არ შეექმნას მნიშვნელოვანი შეფერხება საქონლის ბუნებისა და იმ მიზნის გათვალისწინებით, რომლისთვისაც მან ეს საქონელი შეიძინა. საქონლის უსასყიდლოდ შეკეთება ან შეცვლა გულისხმობს ზუმერის მიერ ყველა ხარჯის (მათ შორის, ფოსტის, სამუშაო ძალისა და მასალების ხარჯების) გაწევას, რომლებიც საჭიროა საქონლის ხელშეკრულებით გათვალისწინებულ პირობებთან შესაბამისობის უზრუნველსაყოფად. მომხმარებელს უფლება აქვს, მოითხოვოს საქონლის ფასის შემცირება ან უარი თქვას ხელშეკრულებაზე, თუ არსებობს ერთ-ერთი შემდეგი პირობა: ა) თუ გონივრულ ვადაში საქონლის შეკეთება ან შეცვლა შეუძლებელია; ბ) ზუმერმა საქონელი გონივრულ ვადაში არ შეაკეთა ან არ შეცვალა და მომხმარებელმა ხელშეკრულების შესრულებისადმი ინტერესი დაკარგა; გ) ზუმერის მიერ საქონლის შეკეთება ან შეცვლა მომხმარებელს მნიშვნელოვან შეფერხებას შეუქმნის. მომხმარებელს უფლება აქვს, ხელშეკრულებიდან გასვლის შემთხვევაში მოითხოვოს ხელშეკრულების შეუსრულებლობით მიყენებული ზიანის ანაზღაურება საქართველოს კანონმდებლობით დადგენილი წესით. მომხმარებელს არ აქვს უფლება, უარი თქვას ხელშეკრულებაზე, თუ საქონლის ნაკლი უმნიშვნელოა. იმის განსაზღვრისას, თუ რამდენად არათანაზომიერია ან შეუსაბამოდ დიდია ხარჯი, გათვალისწინებული უნდა იქნეს შემდეგი პირობები: ა) საქონლის ან მომსახურების ფასი მისი ხელშეკრულებით გათვალისწინებულ პირობებთან შესაბამისობის შემთხვევაში; ბ) საქონლის ან მომსახურების ხელშეკრულებით გათვალისწინებულ პირობებთან შეუსაბამობის ხარისხი; გ) საქონლის ნაკლის მომხმარებლისთვის შეფერხების შექმნის გარეშე აღმოფხვრის ალტერნატიული შესაძლებლობა."
  },
  "installment": {
    "text1": "განვადება",
    "text2": "როგორ შევიძინოთ ტექნიკა ონლაინ განვადებით ზუმერში?",
    "text3": "ზუმერის ქსელში შეგიძლიათ ისარგებლოთ თიბისი ბანკის, საქართველოს ბანკის, კრედო ბანკისა და სფეის QR-ის ონლაინ განვადებით.",
    "text4": "ზუმერის ვებგვერდიდან ონლაინ განვადებით სარგებლობისთვის, უპირველესად საჭიროა გაიაროთ რეგისტრაცია ან ავტორიზაცია ზუმერის ვებგვერდზე. ინსტრუქცია იხილეთ აქ:",
    "text5": "ნაბიჯი 1: გაიარეთ რეგისტრაცია გუგლის ანგარიშით ან ტელეფონის ნომრით, სრულად შეავსეთ თქვენი პროფილი პირადი ინფორმაციით. თუ უკვე დარეგისტრირებული ხართ, გაიარეთ ავტორიზაცია - მეილით, გუგლის ანგარიშითა ან ტელეფონის ნომრით.",
    "text6": "Ნაბიჯი 2: Რეგისტრაციის გავლის შემდეგ ზუმერის ვებგვერდზე შეარჩიეთ სასურველი ნივთი და აირჩიეთ ღილაკი “ყიდვა”.",
    "text7": "ნაბიჯი 3: სასურველი პარამეტრების არჩევისა და შეკვეთის დეტალების შევსების შემდეგ, დააწექით ღილაკს “შემდეგი”.",
    "text8": "ნაბიჯი 4: გადახდის ტიპებში ირჩევთ “განვადებით შეძენა”-ს, შემდეგ კი სასურველ ბანკს.",
    "text9": "ნაბიჯი 5: ეცნობით “წესებსა და პირობებს”, რასაც ადასტურებთ მონიშნული პირობაზე დათანხმებით.",
    "text10": "ნაბიჯი 6: Ბანკის არჩევის შემდეგ ვაჭერთ “შემდეგს” და გადავდივართ უშუალოდ სასურველი ბანკის ვებგვერდზე.",
    "text11": "ბანკი 1: თიბისი ბანკი გადახდის მეთოდებში ირჩევთ თიბისი ბანკის განვადებას, აჭერთ ღილაკს “გაგრძელება” და გადადიხართ ბანკის გვერდზე: Შეიყვანეთ პირადი ნომერი და მობილურის ნომერი, დაადასტურეთ რომ არ ხართ რობოტი და მიუთითეთ მიღებული კოდი, უსაფრთხოების დაცვისთვის. შეავსეთ განაცხადის ფორმა: დასაქმების სფერო, შემოსავალი, თანამონაწილეობა, მისმართი, საკონტაქტო პირი; ფინანსური ინფორმაციის შეყვანის შემდეგ გადადიხართ დადასტურების გვერდზე. სადაც დეტალურად წაიკითხავთ ბანკის მიერ მოთხოვნილ წესებს და თანხმობის შემთხვევაში მონიშნავთ ღილაკს „ვეთანხმები მოცემულ პირობებს“ ატვირთეთ შემოსავლის დამადასტურებელი ცნობა; ყველა ამ პროცედურის წარმატებით დასრულების შემდეგ დაელოდეთ ჩვენი ოპერატორის ზარს ნივთის მიწოდების/გატანის თაობაზე, მოგაწვდით სასურველ ნივთს, ან თავად შეძლებთ წინასწარ მითითებული ფილიალიდან გატანას.",
    "text12": "ბანკი 2:საქართველოს ბანკი გადახდის მეთოდებში Საქართველოს ბანკის არჩევის შემდეგ გადადიხართ ბანკის გვერდზე, შეგყავთ მონაცემები ან გადიხართ რეგისტრაციას; გაეცანით საქართველოს ბანკის პირობებს და დათანხმდით სურვილის შემთხვევაში; შეავსეთ თქვენი ფინანსური მონაცემები მოთხოვნილ გრაფებში; აირჩიეთ განვადების პერიოდი; სმს-ის სახიით მიიღებთ დადასტურებას განვადების შესახებ; ყველა ამ პროცედურის წარმატებით დასრულების შემდეგ დაელოდეთ ჩვენი ოპერატორის ზარს ნივთის მიწოდების/გატანის თაობაზე, მოგაწვდით სასურველ ნივთს, ან თავად შეძლებთ წინასწარ მითითებული ფილიალიდან გატანას.",
    "text13": "ბანკი 3: კრედო ბანკი კრედო ბანკის განვადების არჩევისას გადავდივართ კრედო ბანკის საიტზე, სადაც ბანკს ავტომატურად გამოაქვს მონაცემები, თქვენ სურვილისამებრ ირჩევთ განვადების ვადას; ავსებთ პირად მონაცემებს; გაიარეთ რეგისტრაცია ბანკის ვებგვერდზე; გაეცანით პირობებს და სურვილის შემთხვევაში, დათანხმდით მას; გაიარეთ იდენტიფიკაცია; ყველა ამ პროცედურის წარმატებით დასრულების შემდეგ დაელოდეთ ჩვენი ოპერატორის ზარს ნივთის მიწოდების/გატანის თაობაზე, მოგაწვდით სასურველ ნივთს, ან თავად შეძლებთ წინასწარ მითითებული ფილიალიდან გატანას.",
    "text14": "ბანკი 4: SPACE QR განვადება იმისთვის რომ, ვისარგებლოთ SPACE-ის განვადებით, აუცილებელია Space Bank-ის აპლიკაცია. გაიარეთ რეგისტრაცია (თუ უკვე არ გაქვთ პირადი ანგარიში); ჩვენს ვებგვერდზე ირჩევთ ნივთს და გადადიხართ SPACE BANK-ის განვადების პორტალში სადაც ჩნდება QR კოდი, რომელსაც ასკანერებთ; დასკანერების შემდეგ ჩვენს სმარტფონზე ისახება ჩვენი არჩეული ნივთის ღირებულება, ვამოწმებთ თანხას და ვაგრძელებთ განვადების შევსებას; ყველა საჭირო ველის შევსებისთანავე თქვენს სმარტფონზე ისახება განვადების სტატუსი დამტკიცებულია თუ არა; ყველა ამ პროცედურის წარმატებით დასრულების შემდეგ დაელოდეთ ჩვენი ოპერატორის ზარს ნივთის მიწოდების/გატანის თაობაზე, მოგაწვდით სასურველ ნივთს, ან თავად შეძლებთ წინასწარ მითითებული ფილიალიდან გატანას."
  },
  "tradeIn": {
    "text1": "გაცვლა",
    "text2": "1. განმარტებები და ტერმინები",
    "text3": "კლიენტი – ქმედუნარიანი ფიზიკური პირი. აქცეპტი – კლიენტის სრული და უპირობო თანხმობა (აქცეპტი) შეთანხმების დადებაზე წინამდებარე შეთანხმებით განსაზღვრული პირობებით. მეორადი საქონელი – მოწყობილობა, რომელიც ადრე გამოყენებულია და ვარგისია შემდგომი გამოყენებისათვის იმავე მდგომარეობაში ან შეკეთების შემდეგ. ახალი საქონელი – მოწყობილობა, რომელიც არ გამოუყენებიათ ან გამოუყენებიათ შეძენის დღიდან 14 კალენდარული დღის განმავლობაში და რომელსაც არ აქვს ტექნიკური დეფექტი, გარეგნობა, შესრულება და ა.შ. სახელშეკრულებო ღირებულება – მეორადი საქონლის ღირებულება, რომელიც განისაზღვრება მისი ტექნიკური მდგომარეობის გათვალისწინებით, ამ შეთანხმების მხარეების მიერ. საცალო მოვაჭრე – საქონლის საცალო ვაჭრობის ქსელი, რომლის მიმართაც კლიენტს აქვს ფულადი ვალდებულება გადაიხადოს ახალი საქონლის ღირებულება და კომპანიას გაფორმებული აქვს თანამშრომლობის (პარტნიორობის) ხელშეკრულება. საცალო მოვაჭრის სახელები და დეტალები მითითებული უნდა იყოს წინამდებარე საჯარო შეთავაზების შეთანხმების (ოფერტა) დადასტურების განცხადებაში.",
    "text4": "2. შეთანხმების საგანი",
    "text5": "2.1. წინამდებარე შეთანხმების თანახმად, კლიენტი მიყიდის კომპანიას მეორად მოწყობილობებს, რომელიც ეკუთვნის კლიენტს (შემდგომში „მეორადი საქონელი“) და რომელიც აკმაყოფილებს წინამდებარე შეთანხმების მოთხოვნებს, ხოლო კომპანია უხდის კლიენტს გამოყენებული ნივთის სახელშეკრულებო ღირებულებას საცალო მოვაჭრისათვის გადარიცხვის გზით წინამდებარე შეთანხმების დადასტურების განცხადების შესაბამისად (შემდგომში - განცხადება), რომელიც წარმოადგენს ამ შეთანხმების დანართს. 2.2. ითვლება, რომ კლიენტმა შეასრულა ვალდებულება კომპანიის მიმართ, რაც გამოიხატება მეორადი საქონლის გადაცემაში, კერძოდ, მეორადი საქონლის კომპანიისთვის მიყიდვის დროს, რომლის სახელით და ინტერესებიდან გამომდინარე მოქმედებს საცალო მოვაჭრე. 2.3. მეორადი საქონლის მიღებამდე საცალო მოვაჭრე ვალდებულია განახორციელოს დიაგნოსტიკა (შეამოწმოს მეორადი საქონლის შესაბამისობა წინამდებარე შეთანხმების მოთხოვნებთან, მისი ექსპლუატაციისუნარიანობა, ტექნიკური მდგომარეობა, გარეგნობის შეფასება, აღჭურვილობა, შესრულება და ა.შ.) და არ მიიღოს მეორადი საქონელი, რომელიც არ შეესაბამება შეთანხმებას. 2.4. ითვლება, რომ კომპანიამ შეასრულა კლიენტის წინაშე მეორადი საქონლის ღირებულების გადახდის ვალდებულება, კერძოდ, კლიენტის მიერ ახალი საქონლის საცალო მოვაჭრისგან მიღების დროს, რომლის ნაწილობრივი საფასურიც კომპანიამ კლიენტის სახელით გადაურიცხა საცალო მოვაჭრეს, რაც წარმოადგენს მეორადი საქონლის სახელშეკრულებო ღირებულებას. 2.5. მეორადი საქონლის გასაყიდად, კლიენტი უნდა იყოს ქმედუნარიანი და 18 წელს მიღწეული პირი",
    "text6": "3. შეთანხმების დადება",
    "text7": "3.1. შეთანხმების პირობების უპირობო მიღება ხდება კლიენტის მიერ წინამდებარე შეთანხმებასთან დადასტურების განცხადების ხელმოწერით, რომელიც წარმოადგენს ამ შეთანხმების განუყოფელ ნაწილს. 3.2. შეთანხმების დადების თარიღი არის კომპანიის მიერ ხელმოწერილი განცხადების მიღების თარიღი.",
    "text8": "4. ყიდვა-გაყიდვის პროცედურა და პირობები",
    "text9": "4.1. მეორადი და ახალი საქონლის ყიდვა-გაყიდვა ხორციელდება შემდეგი თანმიმდევრობით: 4.1.1. კლიენტი მეორადი საქონლის მიღებაჩაბარების აქტის საფუძველზე მის მიერ ხელმოწერილ განაცხადთან ერთად გადასცემს მის საკუთრებაში არსებულ მეორად საქონელს კომპანიას საცალო მოვაჭრობის შენობაში, ხოლო კომპანია, რომელიც მოქმედებს საცალო მოვაჭრის სახელით და კომპანიის ინტერესებიდან გამომდინარე, იღებს მეორად საქონელს. 4.1.2. განცხადებაში და მეორადი საქონლის მიღებაჩაბარების აქტში უნდა მიეთითოს კლიენტისთვის გადასახდელი მეორადი საქონლის სახელშეკრულებო ღირებულება, რომელიც შეთანხმებულია მხარეებს შორის მეორადი საქონლის ტექნიკური მდგომარეობიდან გამომდინარე. 4.1.3. კლიენტს წარმოეშობა ფულადი ვალდებულება გადაიხადოს ახალი საქონლის ღირებულება იმ საცალო მოვაჭრის მიმართ, რომელსაც განაცხადი წარედგინა, რისთვისაც კლიენტი აპლიკაციაში ავალებს კომპანიას, გადარიცხოს კლიენტის სახელით სახელშეკრულებო ღირებულება საცალო მოვაჭრის საბანკო ანგარიშზე, რომელსაც გადაეცა მეორადი საქონელი. ამ გადახდასთან დაკავშირებულ ყველა საბანკო ხარჯს იხდის კომპანია. 4.1.4. კომპანია არ არის პასუხისმგებელი კლიენტის წინაშე ახალი საქონლის გაყიდვასთან / დაბრუნებასთან / ჩანაცვლებასთან და ასეთი ახალი საქონლის ხარისხთან დაკავშირებულ ნებისმიერ საკითხზე. 4.2. განაცხადის წარდგენისა და მეორადი საქონლის მიღება-ჩაბარების აქტის საფუძველზე გადაცემის დროს, მეორადი საქონლის საკუთრების უფლება და ყველა რისკი გადადის კლიენტიდან კომპანიაზე, ხოლო კლიენტისათვის მეორადი საქონლის დაბრუნება შეუძლებელია. 4.3. კლიენტი ვალდებულია შეიძინოს ახალი საქონელი მხოლოდ მის მიერ განაცხადში მითითებულ საცალო მოვაჭრის ქსელის ნებისმიერ მაღაზიაში.",
    "text10": "5. მოთხოვნები მეორადი საქონლის მიმართ",
    "text11": "5.1. კომპანია შეიძენს მხოლოდ მეორად საქონელს, რომელიც აკმაყოფილებს ყველა შემდეგ მოთხოვნას: 5.1.1. კლიენტის საკუთრებაშია და არ არის დატვირთული მესამე მხარის უფლებით; 5.1.2. არის სამუშაო მდგომარეობაში (ე.ი. აღჭურვილობის ყველა ფუნქცია მუშაობს ასეთი აღჭურვილობის მწარმოებლის მიერ დადგენილი ინდიკატორებისა და პარამეტრების შესაბამისად); 5.1.3. არ აქვს სითხის დაზიანების კვალი (კოროზიის კვალი); 5.1.4. არ არის გატეხილი, არ აქვს მოწყობილობის დასატენად გატეხილი კონექტორები; 5.1.5. ოპერატორის მიერ არ არის დაბლოკილი; 5.1.6. არ არის ძებნაში; 5.1.7. მოწყობილობის დისპლეი უნდა იყოს თავისუფალი ლაქებისგან, ბზარებისგან, ვერტიკალური ან ჰორიზონტალური ზოლებისგან, შუშის ქვეშ მტვრისგან; 5.1.8. არის მოწყობილობაზე მითითებული პაროლებისა და კოდების გარეშე; 5.1.9. არის ანგარიშების გარეშე; 5.1.10. იყოს კლიენტის მფლობელობაში. თუ შესაძლებელია, კლიენტმა უნდა დააფიქსიროს საქონლის გამოყენებადობა (მაგალითად, მეორადი საქონლის შესყიდვის ქვითარი, რომელიც შეიცავს მისი შეძენის თარიღს და/ან კლიენტის განცხადებას ან სხვა დოკუმენტს). 5.1.11. მოწყობილობის დისპლეი უნდა იძლეოდეს დიაგნოსტიკის საშუალებას. ასევე შესაძლოა მოწყობილობის დისპლეი იყოს დაზიანებული, თუმცა შესაძლებელი უნდა იყოს დიაგნოსტიკა.",
    "text12": "6. კონფიდენციალურობა",
    "text13": "6.1. ინფორმაცია, რომელიც მხარეთათვის გახდა ცნობილი ურთიერთობის ურთიერთობის შესახებ წინამდებარე შეთანხმების დადებისა და განხორციელების დროს, აგრეთვე ინფორმაცია, რომელიც დაკავშირებულია ამ შეთანხმების საგანთან ან მის დადებასთან ან განხორციელებასთან, კონფიდენციალურია. 6.2. კონფიდენციალურობა წინამდებარე შეთანხმების მნიშვნელობით ნიშნავს მესამე მხარისათვის შესაბამისი ინფორმაციის გამჟღავნების დაუშვებლობას მეორე მხარის წერილობითი თანხმობის გარეშე. 6.3. მხარეები იღებენ ვალდებულებას, არ გამოიყენონ ინფორმაცია, რომელიც მათთვის ცნობილი გახდა წინამდებარე შეთანხმების დადებასთან ან/და განხორციელებასთან დაკავშირებით ერთმანეთის საზიანოდ.",
    "text14": "7. პერსონალური მონაცემების დამუშავება",
    "text15": "7.1. განაცხადის ხელმოწერით კლიენტი აძლევს ინფორმირებულ და ნებაყოფლობით თანხმობას კომპანიას და საცალო მოვაჭრეებს, დაამუშავონ აპლიკაციაში მითითებული მისი პერსონალური მონაცემები და კლიენტის მიერ გადაცემული და მხარეების მიერ წინამდებარე ხელშეკრულების ფარგლებში ხელმოწერილი სხვა დოკუმენტები, ე.ი. ავტომატიზირებული, არა-ავტომატური და შერეული დამუშავება, მათ შორის შეგროვება, რეგისტრაცია, დაგროვება, შენახვა, ადაპტაცია, მოდიფიკაცია, განახლება, გამოყენება, დეპერსონალიზაცია, განადგურება და გავრცელება (გავრცელება, გაყიდვა, გადაცემა) პერსონალური მონაცემების (i) საჯარო საკომუნიკაციო ქსელებზე, (ii) საერთაშორისო საინფორმაციო და სატელეკომუნიკაციო ქსელების ინფორმაციის გაცვლა, პერსონალურ მონაცემებთან დაკავშირებული ურთიერთობის უცხოური სუბიექტების ჩათვლით, აგრეთვე თანხმობა კლიენტის პერსონალური მონაცემების მიღებაზე ნებისმიერი სამართლებრივი წყაროდან, მათ შორის თავად და მესამე მხარისგან, ამ შეთანხმებისათვის საჭირო ინფორმაციისა და განხორციელებისათვის. 7.2. განაცხადის ხელმოწერით კლიენტი თანახმაა გადასცეს თავისი პერსონალური მონაცემები მესამე მხარეს - კომპანიის დეტალებში მითითებულ საბანკო დაწესებულებას, ამ ხელშეკრულების მხარეებს შორის ანგარიშსწორებისთვის და მათი განხორციელებისთვის საჭირო ზომით, ასევე გადასცეს. კომპანიის შვილობილი (დაკავშირებული) პერსონალური მონაცემები, კომპანიის იურიდიული პირები და მენეჯერები, რათა შეასრულონ წინამდებარე ხელშეკრულების პირობები. 7.3. კლიენტის პერსონალური მონაცემების დამუშავება და შენახვა ხორციელდება ხელშეკრულების ვადის განმავლობაში. 7.4. ეს თანხმობა შეიძლება გააუქმოს კლიენტმა ნებისმიერ დროს, კომპანიისთვის რეგისტრირებული ფოსტით გაგზავნილი გაუქმების შესახებ წერილობითი შეტყობინების გზით. 7.5. ამ თანხმობის გაუქმება ძალაში შედის კომპანიისთვის შესაბამისი შეტყობინების მიწოდების დღიდან.",
    "text16": "8. გარანტიები და პასუხისმგებლობა",
    "text17": "8.1. წინამდებარე ხელშეკრულების გაფორმებით მხარეები ადასტურებენ, რომ: 8.1.1. ისინი არ მალავენ გარემოებებს, რომლებიც არსებითია ამ შეთანხმებისთვის; 8.1.2. ამ შეთანხმების დადება არ დაარღვევს სხვათა უფლებებსა და ლეგიტიმურ ინტერესებს, მათ შორის არასრულწლოვანთა, არასრულწლოვანთა, შეზღუდული შესაძლებლობის მქონე ბავშვებს და სხვა პირებს, რომლებიც მხარეები ვალდებულნი არიან შეინარჩუნონ კანონით ან ხელშეკრულებით; 8.1.3. ხელშეკრულება არ არის დადებული მათთვის რთული გარემოებების გავლენით; 8.1.4. ისინი არ ცხადდებიან ქმედუუნაროდ ან ნაწილობრივ ქმედუუნაროდ; 8.1.5. ხელშეკრულების დადება აკმაყოფილებს მათ ინტერესებს; 8.1.6. ნების გამოხატვა თავისუფალია, შეგნებული და შეესაბამება მათ შინაგან ნებას; 8.1.7. ხელშეკრულების პირობები ნათელია და შეესაბამება მხარეთა ფაქტობრივ შეთანხმებას; 8.1.8. ხელშეკრულება არ მალავს სხვა გარიგებას და მიზნად ისახავს მასში გათვალისწინებული შედეგების ფაქტობრივ წარმოშობას; 8.2. ამ ხელშეკრულების დადებისას კლიენტმა იცის თავისი ქმედებების მნიშვნელობა და შეუძლია მათი მართვა, ასევე ესმის ამ ტრანზაქციის ბუნება. 8.3. შეთანხმების დარღვევის შემთხვევაში მხარე, რომელიც არღვევს, პასუხისმგებელია წინამდებარე შეთანხმებისა და საქართველოს მოქმედი კანონმდებლობით. 8.4. ხელშეკრულების დარღვევა არის მისი შეუსრულებლობა ან არაჯეროვანი შესრულება, ანუ შესრულება ამ ხელშეკრულებით განსაზღვრული პირობების დარღვევით. 8.5. მხარე არ იქნება პასუხისმგებელი ხელშეკრულების დარღვევისთვის, თუ ეს მოხდა მისი ბრალის გარეშე (განზრახ ან გაუფრთხილებლობით). 8.6. კლიენტის მიერ ამ ნაწილში მითითებული გარანტიების დარღვევის შემთხვევაში, კლიენტი ვალდებულია სრულად აუნაზღაუროს კომპანიას ზიანი.",
    "text18": "9. ხელშეკრულების ვადა. ცვლილებები შეთანხმებაში",
    "text19": "9.1. წინამდებარე ხელშეკრულება ძალაში შედის კლიენტის მიერ მისი მიღებისთანავე და ძალაში რჩება მანამ, სანამ მხარეები სრულად არ შეასრულებენ ამ ხელშეკრულებით ნაკისრ ვალდებულებებს. 9.2. კომპანიას უფლება აქვს შეცვალოს წინამდებარე ხელშეკრულების პირობები. თუ ხელშეკრულება მიიღება, მაშინ ძალაშია მიღების თარიღისთვის მოქმედი ხელშეკრულების ვერსია."
  }
}
